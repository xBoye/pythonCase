《题情人药栏》唐朝·万楚
敛眉语芳草，何许太无情。正见离人别，春心相向生。

《河上逢落花》唐朝·万楚
河水浮落花，花流东不息。应见浣纱人，为道长相忆。

《入朝洛堤步月》唐朝·上官仪
脉脉广川流，驱马历长洲。鹊飞山月曙，蝉噪野风秋。

《杂曲歌辞·圣明乐》唐朝·令狐楚
海浪恬丹徼，边尘靖黑山。从今万里外，不复镇萧关。

《题《彷徨》》近代·鲁迅
寂寞新文苑，平安旧战场。两间余一卒，荷戟独彷徨。